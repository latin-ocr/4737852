31

 

dientem imperatoris more regebat) reipublicae perniciosam
esse. Summam potestatem revera non tam penes impera-
torem, quam potius penes Aetium fuisse probatur, ut exem-
plum afferam, legatione illa, quae anno 431 a Gallaecia ad
eum missa est, et cujus princeps erat Chronographus Italius,
episcopus Lemiciensis.¹) Populi igitur maxime remoti opem,
quam Romae frustra implorabant, in ducis illius castris pe-
tendam esse putabant.

Aetius quidem fortissimis Gallaecis contra Suevos opem
ferre non poterat, attamen Censorium comitem misit in Gal-
laeciam, ubi pro ejus provinciae incolis Romanis interveniret.
Hanc potentiam partam augebat etiam anno 43⁶2, quum con-
sulatus dignitatem adipisceretur. ’

At tum Placidia ejus potentiae et arrogantiae obviam
eundum esse putabat. Quanti vero haberet victoriam de
milite illo praepotente, plane ostendit, quum Africam potius
copiis privare vellet, omnesque urbes, Carthagine et Cirta
exceptis, barbaris cedere, persuasa sine dubio, si, Aetio de-
victo, omnes imperii opes penes unum hominem essent, eum-
que sibi addictum, sese rursus in Africa Marte favente gavi-
suram esse. Aetium igitur Vandalis ipsis maiorem magis-
que periculosum hostem aestimabat. Qua ratione? Venerat
fortasse ille in suspicionem rerum novarum? Timebatur ejus
defectio, ut Bonifacii exemplum secutus in Gallia et Hispa-
nia2) sibi regnum pararet? Aut indignabantur tantum Romae
de Astii potentia et auctoritate?

In has quaestiones si responsum dares, historiae Gotho-
rum tenebrae clarescerent. Nam Theoderici aut amicitia aut
hostilitas maxime influere necesse erat in Aetii consilia.
Quamvis magnam gloriam parasset victoriis de barbaris Gal-
liam invadentibus, quamvis magnum et fidelem exercitum
haberet, quamvis denique Gallorum indoles mobilis et exci-
tata et novarum rerum cupida consilium fortis et clari ducis
adjutura esset, sine Gothorum assensu omnia irrita fuissent.
Nec minus Placidiae interfuisse puto, ut Theodoricum sibi
conciliaret. Quod ei magis coniigisse videtur, quam Aetio.

¹) idatius ad hunc annum.

²) Censorium Comitem ab eo in Hispaniam legatum missum esse in
memoriam revoco.

