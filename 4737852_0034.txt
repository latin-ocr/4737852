25

 

tas. Quicquid enim dives Oriens, quicquid adoratus Arabs,
quicquid delicatus Assyrius, quod Africa fertilis, quod spe-
ciosa Hispania, quod fortis Gallia potest habere praeclarum,
ita illic affatim exuberat, quasi ibi nascantur omnia, quae
ubique constat esse magnifica.

Jam vero decursus Rhodani, et 'Turoni recursus, necesse
est, ut vicinum faciant ac paene conterminum vel quod iste
praeterfluit, vel ille quod circuit. Quum ergo huic serviat
civitati, quicquid habet terra praecipuum, ad hanc velo, remo,
vehiculo, terra, mari, flumine deferatur, quicquid singulis
nascitur: quomodo non multum sibi Galliae nostrae praesti-'
tum credant, cum in ea civitate praecipiamus esse conven-
tum, in qua divino quodam munere commoditatum et com·
merciorum opportunitas tanta praestatur?“

Ad quam magnam commercii opportunitatem maxima
opportunitas ad expeditiones suscipiendas accedebat. Hac
’ urbe amissa, Romanis deerat via, perquam dirigerent copias
in Galliam septentrionalem. Nam illa,> quae ex ItaIIa per
Arelatensem urbem in regiones septentrionales Galliae sere-
bat, non solum commodissima erat, sed etiam sola. Illis
enim viis, qnae ferebant ex Italia per Alpium montes in
Septentrionem, uti non poterant, quippe quae a Burgundio-
nibus et Allemannis occupatae erant.

Adde propinquitatem maris, a cujus periculis urbs mo-
dico spatio defensa erat, quus commodis et fructibus non
carebat. · ·

Quae omnia efficiebant, ut, qui Arelatem occupatam tene-
bat, Galliam dominaret. Theodoricus igitur ad summa rerum
aspirasse videtur, dum propugnaculum istud Romani imperii
in Gallia oppugnat.

Quae quum ita essent, praevideri poterat, Romanos non
quietos adstituros, maximamque urbem in Gothorum pote-
statem venire passuros esse. Et revera paulo post, quam
de motibus in Gallia certiores facti sunt, Aetium cum exer·
citu in Galliam miserunt3 qua Aetii electione perspicuum
faciebant, quanti haberent urbis Arelatensis possessionem.
Aetius enim, vir strenuus, prudens, belli peritissimus neque
minus insignis arte reconciliandi verbis eos, quos armis vi-
cerat, solus Theodorici regis ingenio par erat. Cujus adventu
obsessorum et obsidentium conditio mutata est. Aetium cum

