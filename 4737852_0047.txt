38

 

patria aggredi eorumque opes funditus delere intendit. Eo
consilio anno 439 per Arvernorum terram cum exercitu pro-
ficiscitur. Cujus exercitus robur auxiliares Hunni erant, quo-
rum saevae turmae, disciplinae expertes, ne amicorum qui-
dem bonis parcebant3 nam Sidonius Apollinaris in Panegy-
rico Aviti docet, eos, maxima crudelitate et saevissima de·
predatione illa regione lacerata, eo arrogantiae processisse,
ut Romanorum ipsi amici arma capere coacti essent, quibus vi-
tam et bona a barbarorum crudelitate et avaritia defenderent.¹)

Quum vero Hunni, Gothorum fines transgressi, ultimo
freno Romanae disciplinae carerent, Jam nulli parcebant, quo
factum est, ut incolae ,pavore capti salutem fuga peterent.
Hunnorum equitatum usque ad extremos Gothorum fines
provectum esse, obsidione urbis Vasaticae probatur3 de qua
refert Gregorius Turonensis (de gloria martyrum lib. 1. c. 13).
Quum cives Vasatenses hostium impetui fortiter resisterent,
per sacerdotem admoniti, Hunni depopulabantur vicinas
villas, domos incendio delentes, agros vineasque intromissis
pecoribus vastantes&

Tali modo Gothi perterriti oppressi sunt neque fugam
sistere conantur, dum Tolosam urbem appropinquant. Ubi
tandem communi defensioni student. Quum vero adversa
fortuna afflicti Marti diffidant, pactionibus potius, quam proe-
lio salutem quaerendam esse putant. Quare Theodericus
consilium capit mittendae legationis ad Litorium victorem.

Cujus legationis princeps eligitur Orientius episcopus Au-
sciensis, qui vir praeclarae sanctitatis fama gaudebat. Is in

¹) cf. etiam Paulini Aquitani de vita Martini lib. VI. V. 216— 19 ed.
Daunii:
„Cum subito pacefacta metu graviore
„Auxiliatores pateretur Gallia Chunos,
„Nam socium vix serre queas, qui durior hoste
„Extet, et adnexum foedus feritate repellat.“
²) Quamquam Gregorius de tempore obsidionis nil traddidit, tamen
colligere possumuS, anno 439 id actum esse. Nam alio tempore Hunni
in Gallia meridionali bellum non gesserunt. — Eorum ducem Gregorius
Gausericum appellat Quod nomen germanum posset aliquem perducere,
ut huic Gregorii narrationi fidem adhibendam esse negaret. At Koepke
(Die Antange des Konigthums bei den Gothen p. 137) et Grimmius (Ge-
schichte der deutschen Sprache p. 189. 331) docent, Hunnorum principes
Gothorum nomina appellativa sibi assumpsisse.

