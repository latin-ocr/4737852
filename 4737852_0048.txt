39

 

Romanorum castra se confert, ubi duci persuadeat, ut pacis
(sine dubio humiles) conditiones accipere velit. Sed Litorius,
belli Narbonensis felice eventu superbiens, hujus etiam ex·
peditionis splendido initio caecus factus, quum expugnationem
Tolosae urbis omniumque Gothorum extinctionem haud dis-
ficilem sibi fore putet, pacis honestae conditionibus recusatis,
eo arrogantiae et insaniae procedit, ut indicet diem, qua To-
losam urbem victor ingressurus sit.

Hoc Romani ducis responsum, a sancto episcopo relatum,
Gothorum animis inter salutis spem et desperationem pen-
dentibus, pessimum solatium erat. Quum autem ab homi·
num aequitate et misericordia jam nil sperandum esse intel-
ligerent, in Deo omnem spem ponebant, quem, uti se ab
hostium inhumanorum crudelitate servaret, ,supplices orabant;
„ipse rex,“ ut ait Salvianus, „usque ad diem pugnae stratus
preces fudit, ante bellum in oratione Jacuit, ad bellum de
oratione surrexit.“ Dum Gothi tali modo probant, se chri-
stianae religionis praecepta modesto animo accepisse, Ro-
mana castra diversum conspectum praebent.

Litorius ipse in paganorum tenebris errabat, Christiano-
rum pios mores contemnens, veterum Romanorum potius
more haruspicum responsis intentus aliisque paganorum ar-
tibus magicis fisus. Postquam haruspicum et magicorum
responsis permotus credidit, eam esse deorum immortalium
ex fato voluntatem, ut Gothorum opes deleret, ad impetum
signum dat.

At Gothi saevorum Hunnorum equitum impetum maxi-
ma virtute sustinent, perturbatis etiam ordinibus eos in fu-
gam vertunt, magnum numerum caedunt, ipsum ducem Li-
torium inconsideranter proeliantem capiunt. Id magnae
cladis Romanae initium fuit, Marte Gothorum armis favente
neque desperatorum animum eludi patiente.

Victores Gothi gratulantes ovantesque urbem. intrant, ho-
stium ducem captivum in triumpho ducentes, Qui victoriae
non dubiae spe elatus pactionem recusaverat, idem tum,
brachiis in tergo alligatis, manibus constrictis in eam ipsam
urbem victus ducitur, quam imperatorem se ingressurum esse
vane jactaverat.

Feminis et liberis spectaculo erat, sexusque promiscui

