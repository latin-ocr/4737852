 

35

 

minus periculosum erat novo illi rerum ordini, qui Romae
constitutus erat illo tempore, quo Aetius ad penates rever-
sus in omnes honores restituebatur. Hoc erat discrimen:
Gotho, si esset, Romano, si amplius regnaret.

Qua de causa multum interest, ut hujus belli vicissitu-

’ dines et exitum plane cognoscamus, sed chronicorum egena

historia nos impediri doleo, quominus omnes res fortiter
gestas et utriusque partis conditiones perspicue describamus.

Usque ad hoc tempus Gothi Arelatensis urbis possessio·
nem invidebant, quae quamquam ad firmandum regnum
maximi momenti erat, quum et commercio insignis esset,
et opportunitate loci, GothOrum tamen opes non sufficiebant
neque ad expugnandam urbem fortissimam et natura et arte
munitam, neque ad defendendam (respicias, Gothorum pro·
prias sedes a Rhodano fluvio valde remotas fuisse, nova
autem illuc migratione populi opes debilitari necesse fuisse.)

Quae intellexisse videtur Theodoricus. Ex hoc tempore,
seposito consilio Arelatis capiendae, id maxime spectabat,
ut Narbonem urbem eiusque portum Romanis eriperet. Erat
autem Narbo urbs ad mare sita, optimo portu praeclara,
sita in amoena et fertili provincia Narbonensi, cujus caput
e1·at.¹) Gothorum autem sedibus proxima erat eoque facilius
defendi poterat. Urbs commercii quoque libertatem praebe-
bat, quod antea penes solos Romanos fuerat.²) ,Neque alie-
num puto, Gothos perductos esse ad consilium capiendi por-
tus Narbonis desiderio quodam maris, quo eorum majores
magnam rerum bene gestarum gloriam adepti essent, vel
studio quodam omni hominum generi innato, ut occupatione
portus siti ad mare, quod communicationi cogitationum, sen-
tentiarum, idearum faveret, operum et inventionum mentis
humanae participes fierent.

Quae omnia effecisse mihi videntur, ut Theodoricus signa
ferret non in orientem, sed in meridiem.

Anno 436 fines transgressus, vicinis oppidis captis, Nar-

bonem festinat, quam obsidione in suam ditionem redigere
studet. 3) ’

¹) In Sidon. Apoll. carminis XXIII v. 37. invenies laudem Narbonis.
²) Salvianus de gubern. Dei lib. VI. p. 129.
.³) Prosp. Aquit. Isidore et Sensatore Css. . . . — Idatius. —

Isidori Hispalensis chronicon Gothor.
3} .

