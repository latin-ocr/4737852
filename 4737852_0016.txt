7

 

Quis igitur dubitet, rempublicam Wisigothorum haud le·
vibus conditionibus caruisse, ut firma esset? Ε contra, quum
eorum regnum non opportunum esset, neque ad impetum
ferendum, neque ad repellendum, timendum erat, ne, ut
Alarici milites Italiam relinquere coacti fuissent, hoc quoque
paradiso terrestri, ut scriptoris illius clerici verbis utar, ex-
pellerentur. Et praevidendum erat, Romanorum duces nun-
quam deposituros esse consilium recuperandarum terrarum,
, quarum incolae et religione et moribus et lingua praedica·
bant, sese Romanorum imperio subditos fuisse.''

Sed quamquam magna impedimenta et pericula obsta-
bantg Theodoricus rex brevi tempore res Gothicas eo pro-
vexit prosperitatis, 'ut non solum populi libertas defendere-
tur contra Romanorum eorumque sociorum impetus, -sed
etiam respublica Misigothorum, ipsius regis sapientia, tem-
perantia, justitia domi optime gubernata, et bellorum bene
finitorum gloria clara, inter finitimos populos excelleret.
Theodoricus instituit ita populum suum, ut post ipsius mor-
tem filias sequeretur ad capiendam Galliam et Hispaniam.

Plurimarum nationum Germanarum historiam legens, hoc
praecipue vitium invenies, quod debilitabant vires suas sae⁴
vissimis bellis, caedibus, rapinis, crudelissimis depopulationi-
bus, latis in imperium, quod quamvis inerme videretur, ve-
teribus sapientium virorum institutis et praesentium ducum
callido et versuto ingenio quandam stabilitatem servasset.
De bilitatis contingere non poterat· ut incolis occupatae ter-
rae secum mixtis novum quasi crearent populum, probatis
illis veterum institutis domi firmum, advenarum robore ac
virtute bello validum. Evenit saepissime, ut disparerent e me-
moria nationum carentes gloria reformatorum morum, de-
lerant enim, quae eis abstabant, deleta denuo construere
nolentes. Gothi vero (quod praeclariore indole eos a natura
ornatos esse probat) non ignorabant, prudentia opus esse
et temperantia, ut libertatem servarent, opes augerent3 si
communia commoda assequi niterentur, fore, ut Romanos
sibi subditos amicos haberent; sin commoda utrique civium
parti communia aspernarentur, sua tantum quaerentes, illos
sibi hostes fore, in perniciem advenarum conjuratos,

Hac mente Theodoricum primum Gothorum res rexisse
facta probant. Qui eodcm anno quo Gothi Aquitaniam oc-

