2

exstinctis gaudent vel perversis, sed bonorum morum pro·
pagatores et defensores, humanitatis fortes milites, fautores
et adjutores novae culturae, quae nisi in veteribus ruinis
constitui non poterat.

Veteres culturae stolones, ut ita dicam, caedebant, delebant
fructus pingues quidem, sed invalidos etlanguidos, quos luxuria
maturaverat. Societati humanae, quae jam in eo erat, ut
dissolveretur, novis elementis adductis, mundum servarunt
amore religionis, temperantiae et libertatis. Quam gloriam
regenerati mundi quamquam cum ceteris Germanis nationi-
bus communem habent, tamen novae culturae spelendidissi-
mos fructus primi manifestos fecerunt.

Omnium a Wisigothis rerum gestarum historiam praeter-
ibo, neque Alarici illustris regis facta celebrabo, neque eJus
affinis Athaulfi, neque fortissimi Waliae‚ sed hoc tantum
mihi proposui, ut inde a tempore, quum in sedibus firmis
considere incipiebant, initia et progressus eorum civitatis
Theodorico primo rege narrem, atque ostendam, quo modo ’
factum sit, ut in medio Romanorum imperio siti, quum et
’ contra Romanorum artes et arma et vitia contendere et suo-
rum morum asperitatem lenire necesse esset, eo pervenerint,
ut eorum regnum potentia et auctoritate inter vicina excel-
leret et sana cultura omnia superaret.

