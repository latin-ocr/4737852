24

 

'rerum potitus est et secundum Placidiae matris consilia im-
perium regere coepit, Theodoricus rex hostis Romanorum
exstitit. Placidia fortasse ea promissa, quibus Castinus et
Johannes regis amicitiam assecuti fuerant, neglexerat, victori
suo exercitui fisa.

Qua de causa Theodoricius iratuS, exercitu comperato,
bellum minatus esse videtur. Obveniunt Romani, pacis et
amicitiae conditiones offerentes; quibus recusatis (rex enim
pacem servare nolebat, nisi ea conditione, ut fines regni di-
latarentur) Gothorum exercitus fines transgressus Arelatem
urbem obsidione premere incipit anno 425.¹)

Urbs Arelatensis tum temporis nobilissima erat totius Gal-
liae. A Constantino imperatore insignis reddita est cogno-
mine Constantinae.·²) Imperator Honorius anno 418 prae-
ceperat, ut eo quotannis stato tempore summi septem pro-
vinciarum magistratus et agrorum possessores convenirent,
vel legatos mitterent, qui de rebus ad salutem provinciarum
suscipiendis consulerent. llla imperatoris constitutione urbs
Arelatensis summis laudibus effertur. Quum ex imperatoris
verbis optime urbis momentum cognoscatur, nonnullos ex
ea locos subjiciam.³)

„Maxime opportunum et conducibile judicamus, ut servata
posthac annis singulis consuetudine, constituto tempore, in
Metropolitana, id est in Arelatensi urbe, incipiant septem
provinciae habere concilium. . . . Ac plane praeter neces-
sitates publicas etiam humanae ipsi conversationi non parum
credimus commoditatis accedere, quod in Constantina urbe
jubemus singulis annis esse concilium. Tanta enim loci op-
portunitas, tanta est copia commerciorum, tanta illic frequen·
tia commeantium, ut quicquid usquam nascitur, illic commo-
dius distrahatur.

Neque enim ulla' provincia ita peculiari felicitate laetatur,
ut non haec propria Arelatensis soli credatur esse foecundi-

¹) Prosp. Aquit. ad h. a. — lsidor. chron. Gom: „Theudoricus regno
Aquitanico non contentus pacis Romanae foedus recusat, exercituin movet,
Arelatem nobilissimum oppidum (lalliae obsidem -ἑ- Prosp. Aquit. lianc obs·
ad minum 425 refert. Tiro' anno post (26) Arelatem liberatam esse ab Aetio
scribit. Inde concludendum, ann. 425 obsidionis initium fuisse, ann. 426 finem.

²) Mauso: Lebcn Constantius des Grossen p. 2³63 seq.

3) Secutus sum edit. Wenckii.

