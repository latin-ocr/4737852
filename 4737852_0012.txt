Gap. Ι.

De regni Gothici circuitu naturaque et de agrorum
divisione.

wisigothi, postquam Athaulfo et Walia ducibus in Gallia
et Hispania, illustrissimis victoriis reportatis, bella civilia fini-
verunt et rei publicae effrenatos hostes puniverunt, ab im-
peratore Honorio ex Hispania in Galliam revocati sunt, ubi
firmas sedes occuparent.

Naturam regionis, quam quilibet populus incolit, multum
valere, non solum ad excolendos mores et ingenia formanda
sed etiam ad comparandos exercitus, ad defendendos fines
contra invasiones hostium, ad impetus faciendos in ipsorum
hostium terras, ad omnes denique res, quae illis sunt cum
finitimis populis, quis est, qui dubitet? Quae quum ita sint,
antequam procedimus ad enarrandas res gestas, respiciamus
earum regionum, quae Gothis traditae sunt, circuitum et na-
turam.

Quod pertinet ad novi regni circuitum, Idatius') tradit
„Gothos accepisse sedes in Aquitania et Tolosa usque ad
Oceanum‚“ quod et Sulpicius Severus.?²) Addit autem Pro-
sper Aquitanicus³) „datam eis ad habitandum secundam
cum quibusdam civitatibus confinium provinciarum ;“ Aquita-
niam idem iisdem fere verbis refert Isidorus Hispalensis.⁴)

¹) Idatius chron. apud du Chesne (Scriptores historiae Francorum co—
actanei) Tom. 1.

⁴²) Esparia sagrada Tom. IV. p. 452.

³) Prosper Aquit. chron. Honorio xm et Theodosio X (ad ann. 419.)

⁴) Isid. Hisp. chron. Gothorum in Hispania illustrata Tom.111. - Phi-
lostorgius apud Bouquet. Tom. Ι. p. 601 scribit incertis verbis „Gothos
quandam Galliae partem ad agros excolendos accepisse.“

l*

