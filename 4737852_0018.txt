9

 

vitam per hoc tempus: quo tandem modo defendere cor·
pora contra asperitates coeli. Num castra ponenda fuisse
censes et incolas annonam praebere jubendos? Minime
certo. Hoc si fecissent, periculosa annonae caritas sine du-
bio irruitura fuisset, an credi potest incolas, Romanos,
quum scirent, sese meliorem agrorum partem amissuros esse,
stomachum et iram reprimentes tanta assiduitate tantaque
diligentia laborasse, ut etiam advenarum multitudinem alere
possent? Ista'conJectura pugnat cum praeceptis institutisque
administrationis rei rusticae. Praesente quodam et agrorum
et rerum rusticarum divisione opus erat. Quomodo id factum
sit, nonnullis verbis illustrare conabimur.¹) Quod Gothi
tempore adventus in Aquitaniam Romanorum amici habendi
erant et socii, neque hanc terram armorum vi adepti erant,
sed ex foedere quodam icto,²) colligere debemus, magistra-
tus Romanos non subito munera deseruisse. Minime veri
simile est, Honorium imperatorem eos, qui modo suae sub-
Jecti erant potestati, sine praesidio et indefensos Gothi arbi-
trio tradidisse, sine ullo dubio et terra et incolae tradeban-
tur ex pacto (ut Burgundionibus),⁸) quod utriusque partis et
jura et officia debitaque definiret, atque constitueret, ut ad-
venae cum magistratibus Romanis de agris dividendis age-
rent, magistratus Romani autem advenis tectum et hospitium
curarent.

Ad id efficiendum modus maxime idoneus erat collocan-
darum singularum familiarum apud dominos Romanos ea-
dem ratione, qua milites romani per hospitia disponeban-
tur,4) ea tamen diversitate, ut hospites Gothi sub tecto do-
mini Romani semper remansuri essent, atque, quum opifices
et artifices non essent, sed rebus rusticis dediti, rus potissi-
mum peterent, oppida spernerent.

Antequam patremfamilias Gothum prosequimur ad locum
ei indicatum, dicamus pauca de agrorum posessoribus.

⁸) Cf. Gaupp. l. c. ς 54 et. seq.

²) Prosper Aquit. „Constantinus Patricius 'pacem firmat cum Walia
data eidem ad inhabitandum secunda Aquitani& etc.

⁸) Prosper Tiro ad ann. ⁴20 Valentin. „Sapaudia Burgundionum reli-

quiis datur cum indigenis dividenda.‘'·
⁴) Cf. Gaupp. l. c. ἓ 14. 15. 16. 29.

