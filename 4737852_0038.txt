29

 

mus¹) Analophus ille quis fuerit plane nescimus, neque qua
ratione pax cum Romanis rupta sit. Aschbaehiuff) conten·
dit, hoc bellum motum esse aGothorum rege, qui Romanos
Inthurgorum, Nororum et Francorum incursionibus premi
cognovisset, eamque optimam occasionem ad capiendam
Arelatem censisset. CuJus opinioni minime assentio, Theo-
doricum regem non inter illos barbaros duces habendum
esse ratus, qui perfidia magiS, quam armis triumphos depor-
tare studeant, sed his potius adnumerandum, qui rem publi-
cam non stabilem esse putent, nisi quae fama fidelitatis inter
vicinos excellat. Neque in Theodorici mentem spes venire
poterat, aliquem optimatem cum parva (quadam) manu ca-
pturum esse'urbem bene munitam, quam ipsc per longum
tempus frustra oppugnasset. Itaque adductus sum, ut cre-
dam, hanc expeditionem rege inscio susceptam esse ab ali-
quo optimate, praedae agendae causa. Sed quum hanc rem
minus perspiciam, quaestionem in medio relinquo.

Hoc tempore imperium Romanum cruentis bellis intesti-
nis lacerabatur, quum Bonisacius, (qui, dum ,Iohannes rerum
potitus est, Africam provinciam in fide erga Placidiam ejus-
que filium tenuerat) Aetii ‚aemuli fraudibus ad rebellionem com-
pelleretur. Scribit de hac re Procopius³): „Aetius apud Pla·
cidiam regnum eum (Bonisacium) adpetere criminatus θείς
et ipsi et imperatori Africam erepturum3 facile autem dixit
esse rem explorare: si enim Romam Bonisacium vocaret,
non venturum. Haec ut audivit Placidia, Aetii consilium
sequitur. At occuparat jam Aetius clam scribere Bonisacio,
matrem imperatoris insidias ipsi struere3 cujus rei indicium
praedixit, fore, ut sine causa subito revocaretur. Has litteras
minime sprevit Bonifacius.“ Eheu! quanta erat honestatis
Romanae ruina, quanta perfidia eorum virorum, penes quos
summum imperium erat, quum Jam odium privatum furtunae
universae reipublicae anteponerent! Romani, qui Romanae
ipsi reipublicae fidem non servarent, foedera cum bai-baris
icta sine dubio observanda non esse aestimabant!

¹) idat. ad ann. 430: „Per Actium comitem haud procul de Arelate

quae d am Gothorum m anu s extinguitur, Anaolplio optimate eorum capto “
²) Aschbachius l. c. p. 116.
³) cf. Procop. l. c. lib. 1. c. 3.

