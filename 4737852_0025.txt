16

 

constituunt, ut domus et horti ita dividerentur, ut et Roma-
nus et advena dimidiam partem teneret.¹)

Quam legem etiam apud Gothos fuisse opinor. Gotho-
rum enim leges, quod pertinet ad divisionem terrarum, nun-
quam aliquid praescribunt Burgundionum legibus adversum3
neque hoc mirum est, quum utrique ex pactione novas sedes
accepissent cum veteribus incolis dividendas. Neque alie-
num sit conjicere, quum reges e wisigothorum gente mi-
grassent ad Burgundiones ²) et religio ariana, 3) horum etiam
leges de Wisigothis transiisse ad Burgundiones. Itaque, quum
leges wisigothorum silent, idem quod Burgundionum leges
constituunt, Wisigothorum etiam legibus constitutum fuisse
conjicere liceat, si quidem res apud alium populum aliae
non sunt.

De manicipiis dividendis a Gothis nil traditum esse dole-
mus. Sed de ea quoque re constituit Burgundionum lex,
ut eorum tertia pars advenis eveniret⁴); legum Wisigothorum
silentium et taciturnitas eadem ratione explicanda est, qua
silentium de dividenda domo et horto, hac scilicet, quod
mancipiorum divisiones mox certas esse necesse erat. Prae-
terea Romani, postquam advenis duas tertias partes agro-
rum cultorum cessere, parte mancipiorum non solum facile
carere poterant, sed etiam superfluorum onere levari cupere
debebant. Gothis contra ad agros bene colendos maj0re
mancipiorum numero opus erat, quam secum ducebant⁵).
His quas ex posui rationibus adductus sum, ut credam, man—
cipia quoque divisa esse inter Gothos et Romanos, sed du-
bito, an alia quadam ratione, atque apud Burgundiones3
aliae enim esse debebant hujus rei necessitates apud Gothos,
aliae apud illos.

¹) cf. Leg. Burgundionum, tit. 54. § 3.

²) Gregorius Turonensis ΙΙ. 28.

⁸) idem 11. 32.

⁴) Leg. Burgund. tit. 54. S l.

⁵) Mihi quidem e natura rerum sequi videtur, Gothorum servos non
multos fuisse. Nam quum ,iam diu firmis sedibus et agricultura carerent,
ideoque nullum emolumentum habere possent e serviS, multos sine dubio
manu miserant. Captivos, quippe qui emolumentum non praebebant, et
quos per multos annos in terra hostium custodire perdifficile erat, mox
ab eis venditos esse existimo.

