37

 

Quibus rebus bene gestis, Litorio bellum Gothicum ge-
rendum commisit3 ipse in Galliam septentrionalem festinavit,
ubi Bagaudarum motus ‘reprimeret, quod ei eodem anno 438
optime contigisse jam cognovimus.¹)

Interea Litorius Narbonis defensae gloria nimis elatus,
dum Aetii res gestas superare appetit, Gothos in ipsorum

 

Idat. ad ann. Valentia 14. (438): „Gothorum caesa octo milia sub Aetio

du‹·e.“ Invenimus in Merobaudis Panegyrico Astii versus sequentes:

„Hinc quoque, Tyrrhenis qua fluctibus ima resultat

„Gallia, et aerii conscendens ardua montis

„Limite nimboso terras perstringit Hiberas,

„Nil nostri Jam juris erat, sed belliger ultor (Aetius)

„Captivum reseravit iter, clausasque recepit

„Expulso praedone vias, populosque relictis

„Urbibus et sociis confinia reddidit arvis.“
Qui Merobaudis versus si Aschbachium non effugissent, certe octo milia
Gothorum, de quorum interitu loquitur Idatius, anno 438 in provincia
Narbonensi caesos esse scripsisset. Quos quum ignoraret, neque bellum
in Provincia Narbonensi gestum esse cognosset, falso anno 439 Gothos ab
Aetio devictos esse colligit3 Idatius autem et Prosper ad annum 438, non
ad an. 439 scribunt, octo milia Gothorum ab Aetio caesos esse. (Aschb.
Geschichte der Westgothen S. 118.) Fortasse illa Aetii de Gothis ‚victoria
quam Merobaudes memorat (in fragmento secundo praefationis ad Pane-
gyricum Astii) eadem est, quam [datius et Prosper ad annum 438 referunt.
Ait autem Merobaudes: „Nactus sum quendam, qui se tuis recentibus ge·
stis interfuisse memorat. „„Gothorum,“·“ inquit „„manus universa cum
rege exierat, Romana populatum, hoc ut dux comperit““ jam non expe-
ctavi, ut diceret: „ „progressus est, manum contulit;““ neque enim haec a
te acta dubitabam. Quaesivi statim, qualiter, quantosve fudisses. Tunc
ille: „„ad montem‚““ inquit, „„quem Colubrarium quasi praescia vocavit
antiquitas (in eo enim nunc reipublicae venena prostrata sunt maxima)
hostium partem improvisus, ut solet, neci dedit3 fusisque peditum copiis,
quae plurimae erant, ipse palantes turmas persecutus, stantes robore, fu

· gientes alacritate compressit, nec multo post rex ipse cum reliquis copiis

suis adfuit, defixusque horrore subito calcata prope cadavera““ — fragmen-
tum hoc loco abruptum esse valde dolemus.

¹) L'histoire du Languedoc (p. 182) verisimile esse ducit, Wisigothihoc
tempore Turonum urbem obsidentes a MaJoriano rejectos esse. Quae
opinio innisa est versibus 211 et 212 Panegyrici Maj0riani apud Sido-
nium, quibus narratur, Majorianum defendisse Turones bella timentes.
Sed poeta neque tempus indicavit, neque hostes nominavit. Praeterea
bellum in meridionalibus potius Galliae regionibus gestum esse videtur,
quam in septentrionalibus. Quibus rationibus perductus sum, ut Martini
potius opinioni accedam, qui illam civitatem anno 446 vel 47 ab Armori-
cis obsessam esse statuit (mm-tin, Histoire de France Tom. I. p. 360.)

