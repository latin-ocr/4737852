18

 

non fuerant, constat esse communem. Quivero sor-
tem suam totam forte concluserit, et aliena pascua, domino
absente, invadit, sine pascuario non praesumat, nisi forte
dominus pascuae voluerit.“

Concedendum quidem est, hujus legis verbis dimidiam
pascuorum portionem non lucide probari, quum possit, ut
Gotho majorem partem pascuorum septo circumdare liceret,
quam Romano, iis tantum communibus, quae conclusa non
erant, sed quum etiam Burgundionum lex ⁸) medietatem pas-
cuorum in'ter Romanum et Gothum constituat, dubitari non
potest, quin apud Gothos quoque res ita se habuerit.

Agrorum igitur cultorum Gothi poscebant duas tertias
partes, silvarum et pascuorum dimidiam. Qua ratione si
quis adduceretur, ut concluderet, Gothorum indolem atque
ingenium inclinatius fuisse ad agriculturam, quam ad rem
pecuariam, errore captus esset. Posito enim et concesso,
Wisigothos citra Danubium degentes jam illum cultus atque
humanitatis gradum ascendisse, quis negat, <eos hoc, quod
tractamus, tempore, quum jam per multos annos sedibus fir-
mis caruissent, neque agriculturam exercere potuissent, neque
liceret secum ducere nisi greges, quis est, qui neget, eos ad
rei pecuariae studium relabi necesse fuisse.

Sed ne istud quidem concedi potest, probatur etiam hi-
storia, eos tempore primae in imperium migrationis rei pecua-
riae potissimum studuisse. Narrat enim Ammianus Marcel-
linus in libri 31 c. 3 de Gothis: „Populi pars major quaeri-
tabat domicilium remotum ab omni notitia barbarorum,
diuque deliberans, quas eligeret sedes, cogitavit Thraciae
receptaculum gemina ratione sibi convenientius, quod et
caespitis est feracissimi et amplitudine fluentorum Istri
distinguitur a barbaris. . ‚⁶⁶

Pascua igitur quaeritabant bono caespite excellentia, non
agros. Ergo illius divisionis causa et ratio· non posita erat
in majore agriculturae studio, explicanda est potius illo more,
omnibus populis pastoriis communi, secundum quem pascua
cum silvis communi usui patent.'-') Hunc morem a Wisigo-

¹) cf. Leg. Burgundion. tit. 31. 5 1.
²) cf. Grimm: Deutsche Rechts-Alterthfimer p. 501 et seq.

